<!DOCTYPE html>
<html lang="cs">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Aplikační software</title>
    <link rel="stylesheet" href="../css/style.css">
</head>

<body>
    <header>
        <h1>Instalace programů</h1>
    </header>
    <main>
        <h3>Instalace programu</h3>
        <p>
            Program, který si koupíme, dostaneme na CD/DVD disku, nebo si ho stáhneme z Internetu. Po vložení
            instalačního CD/DVD disku se
            většinou okamžitě spustí instalační program (díky souboru <i>autorun.inf</i>), v případě softwaru staženého
            z
            Internetu musíme instalační program spustit sami
            (ve Windows nejčastěji poklepáním na soubory <i>install.exe</i> či <i>setup.exe</i>). Průvodce instalací
            (<i>wizzard</i>) si
            často vyžádá sériové číslo a souhlas s licenčními
            podmínkami, zeptá se, kam (do jaké složky na disku) se má program uložit a
            kam se má umístit zástupce programu, případně žádá další informace. Potom
            instalační program nahraje všechny soubory, ze kterých se program skládá, na
            pevný disk počítače, provede nutnou konfiguraci (v systémovém registru Windows, konfiguračních souborech) a
            nakonec vytvoří zástupce programu pro
            jeho snadné spuštění. K instalaci většiny programů je nutné mít práva správce.
        </p>
        <figure>
            <img src="img/stahovani.png" alt="logo stahování">
        </figure>
        <h3>Odinstalace programu</h3>
        <p>
            Úplné odebrání programu bývá paradoxně často
            složitější, zvláště v systémech Windows. Při instalaci si program nahraje své
            komponenty do mnoha složek včetně systémových, sdílí některé soubory s
            jinými programy (dynamické knihovny DLL), vytvoří záznamy v tzv. registru,
            při svém běhu vytváří pomocné soubory. Program, zajišťující odinstalování
            aplikace, často neví přesně, kde všude jsou programové soubory uložené a
            všechny je nesmaže. V řadě případů tak dochází k hromadění zbytečných a
            nepoužívaných souborů. Pro jejich odstranění lze používat některé speciální
            utility – např. <i>RegCleaner</i> (program pro čištění registrů). Při podobných operacích je však nutné
            postupovat
            velmi obezřetně, aby nedošlo k odstranění
            některé důležité součásti systému nebo používaného programu! V linuxových
            systémech je lépe vyřešeno oddělení systémových a uživatelských souborů,
            úplné odstranění nepotřebného programu je proto pravděpodobnější.
        </p>
        <h3>Lokalizace</h3>
        <p>
            Lokalizace je překlad programu, v našem případě do češtiny.
            Většina významných softwarových firem pochází z anglicky mluvících zemí a
            originály programů tedy existují v angličtině. Dnes je však zcela běžné, že tyto
            firmy mají místní zastoupení, která zajišťují prodej programů, ale také je před
            prodejem lokalizují - převedou do češtiny. Lokalizace je drahá a časově náročná činnost, protože se musí
            přeložit nejen volby nabídek a obsah dialogových
            oken, ale také nápověda k programu a návod k programu (manuál), případně
            vytvořit dělicí slovník pro české dělení slov a český korektor pravopisu.
        </p>
        <h3>Platforma a kompatibilita</h3>
        <p>
            V souvislosti s určitým typem OS i typem procesoru používáme pojem <b>platforma</b> - např. <a
                href="https://cs.wikipedia.org/wiki/Microsoft_Windows" target="_blank">Windows</a>, <a
                href="https://cs.wikipedia.org/wiki/Linux" target="_blank">Linux</a>,
            <a href="https://cs.wikipedia.org/wiki/MacOS" target="_blank">OS X</a> .
            Používaný
            program musí být určen pro operační systém, který je na počítači nainstalován; pod jiným systémem většinou
            nepracuje (např. program určený pro MS Windows nebude pracovat pod Linuxem a naopak). Mnoho programů,
            zvláště z oblasti svobodného software (<i>free software</i>), má proto verze určené pro
            několik operačních systémů – jsou <b>multiplatformní</b>. Problémy se spuštěním
            programu však mohou nastat i na jedné platformě v souvislosti s různými verzemi OS i rozdíly mezi 32bitovými
            a 64bitovými systémy (například nový program určený pro MS Windows může spolehlivě fungovat v novějších
            verzích
            Windows, ale nemusí pracovat pod starší verzí stejného OS). Při pořizování
            programu si proto vždy musíme ověřit, zda je <b>kompatibilní</b> (ve funkční shodě)
            s námi používaným operačním systémem. V nových systémech Windows je
            v případě problémů možné využít nastavení na kartě <i>Kompatibilita</i>, která je
            součástí panelu <i>Vlastnosti</i> pro zástupce dané aplikace.
        </p>
        <h3>Verze programů</h3>
        <p>
            U počítačových programů je důležitá jeho verze, která se
            označuje číslem za názvem programu. Nový program může být například
            označen jako verze 1.0. Některé dodatečně zjištěné dílčí nedostatky nebo bezpečnostní problémy řeší
            <i>aktualizace programu</i> (dnes nejčastěji přes Internet),
            <b>update</b>. Aktualizace jsou zakázníkům, kteří si zakoupili určitou verzi programu,
            obvykle poskytovány bezplatně. Pro přehlednost jsou označovány buď datem
            vydání, nebo symbolickým číselným vyjádřením podverze – např. 1.1 nebo
            1.23 apod. Povýšení na novou verzi (např. 2.0), <b>upgrade</b>, přináší významnější
            změny ve vývoji programu a v případě komerčního software je třeba vyšší verzi
            znovu zaplatit. Bývá pravidlem, že nové verze mají nové funkce a lepší ovládání, ale také vyšší nároky na
            výkon počítače. Před provedením upgrade je tedy
            nutné zjistit doporučenou (případně minimální) konfiguraci počítače, aby bylo
            možné program na daném počítači možné vůbec používat. Opačný postup,
            tedy použití nižší verze programu (např. kvůli nekompatibilitě s instalovaných
            OS nebo nedostatečnou konfigurací počítače), se nazývá <b>downgrade</b>.
        </p>
        <h3>Registrace programu</h3>
        <p>
            Je zaevidování jeho uživatele do databáze výrobce programu. Registrace je nepovinná a přináší většinou
            několik výhod:
        </p>
        <ul>
            <li>nárok na upgrade programu za sníženou cenu; uživatel se často včas dozví
                o časově omezených nabídkách výhodného nákupu upgradu nebo dalších programů od stejné firmy;
            </li>
            <li> někteří výrobci programů posílají svým registrovaným uživatelům materiály
                (časopisy, prospekty), kde se dozvíte zkušenosti jiných uživatelů s programem,
                bývají zde informace o nových verzích programu, případně o vzniklých doplňcích daného programu;
            </li>
            <li>u některých programů po registraci vzniká nárok na využití zákaznické linky
                v případě potíží s programem.
            </li>
        </ul>
    </main>
    <div class="menu">
        <a href="../index.html">
            <b>Menu</b>
        </a>
    </div>
    <footer>
        <hr>
        <p>&copy; - 2021 Růženka Perinová IT1</p>
    </footer>
</body>

</html>